יש לבנות את המשחק "המיליונר".
חוקי המשחק:
המשחק מורכב ממסך אשר מוצגת בו כל פעם שאלה וכן 4 תשובות אפשריות. על המשתמש 
לבחור תשובה אחת מבניהן ע"י קליטת מספר התשובה שנראית לו נכונה.

על כל תשובה נכונה:
•	ניתן למשתמש סכום כסף מסוים (על פי מספר השאלה), סכום זה יוצג על המסך.
•	מוצגת בפניו השאלה הבאה. 

במשחק יש 10 שאלות. במידה והמשתמש טעה, המשחק נגמר ומוצגת למשתמש הודעה מתאימה וכן הסכום שצבר במשחק.
כל שאלה עם המידע הנלווה אליה תוצג במסך נפרד (מסך חדש).

בכל שלב המשתמש יכול לבחור באחת משתי אפשרויות העזרה, אך כל אפשרות ניתנת לשימוש רק פעם אחת במהלך המשחק. אפשרויות העזרה:
•	50 – 50 : המחשב מוריד 2 תשובות שגויות מתוך ה- 4, כך שלמשתמש נותר לבחור תשובה אחת מתוך שתיים שנותרו.
•	חבר טלפוני: המחשב "מתקשר" לחבר של המשתמש. המימוש יבוצע כך שברגע בחירת אפשרות זו, תוצג "הצעת החבר". הצעה זו למעשה נקבעת על ידכם עבור כל שאלה ואין חובה שהצעתו תהיה נכונה (עשו שימוש בבחירה רנדומאלית).

אפשרויות העזרה מוצגות למשתמש על המסך עם הצגת כל שאלה.
"1. בחירה בעזרה 50-50
  2. בחירה בעזרה "חבר טלפוני
  3. לא מעונין בעזרה"
אחרי שימוש בעזרה היא לא תוצע יותר למשתמש.

שלבי המשחק/ הסכומים מחולקים למדרגות, כאשר בכל פעם שהמשתמש עובר מדרגה מסוימת, זו תהיה נקודת הנפילה במקרה ויטעה בתשובתו. לדוגמא: במידה והמדרגה הראשונה הינה בסכום של 1000   ₪ , אם המשתמש טעה בשאלה של 2000 ₪ - הסכום שיישאר לו יהיה 1000 ₪.

סכומי ושלבי המשחק הנם:

1,000,000
250,000
10,000
5,000
2,000
1,000
500
300
200
100


בכל שלב של המשחק יכול המשתמש לפרוש מהמשחק. במקרה זה המשחק יסתיים ויוצג למשתמש במסך חדש הסכום שצבר. בחירה לפרוש מהמשחק מוצאת למשתמש אחרי כל שאלה.
"1. להמשך המשחק.
2.	לסיום המשחק"





יש לממש בנוסף את הדרישות הבאות: 
במסך הפתיחה של המשחק – יירשם שם המשחק באנגלית
          ומתחתיו  שמות  המתכנתים  באנגלית.
בתחתית המסך יש להציג את ההודעה: To  go on  write  's'  ובלחיצה על 's'  יהיה מעבר למסך המציג את חוקי המשחק.


במסך זה:  יש לרשום את חוקי המשחק בקצרה – באנגלית.
בתחתית המסך יש להציג את ההודעה: To  start the game  write  's'  ובלחיצה על 's'  יהיה מעבר למסך שמתחיל את המשחק ע"י הצגת השאלה הראשונה והתשובות המוצעות עבורה.
